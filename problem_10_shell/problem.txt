Вие сте асистент по ОС. На първото упражнение казвате на студентите да си напишат данните на лист, взимате го и им правите акаунти.
След упражнението обаче, забравяте да вземете листа със себе си - сещате се половин час по-късно, когато трябва да въведете имената на студентите в таблица,
но за зла беда в стаята вече няма ни помен от листа (вероятно иззет от спешния отряд на GDPR-полицията)
Сещате се, че в началото на упражнението UNIX-часовникът е показвал 1551168000, а в края 1551176100.
Напишете команда, която изкарва разделени с таб факултетните номера и имената на потребителите от специалност СИ,
чиито home директории са променили статуса си (status change time) в зададения времеви интервал.
Приемете, че всички потребители от СИ имат home директории под /home/SI.
